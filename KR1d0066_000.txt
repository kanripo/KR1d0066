# -*- mode: mandoku-view; -*-
#+TITLE: 儒行集傳
#+DATE: 2015-08-24 22:10:40.164877
#+PROPERTY: ID KR1d0066
#+PROPERTY: BASEEDITION WYG    
#+PROPERTY: JUAN 提要
<pb:KR1d0066_WYG_000-1a>¶
欽定四庫全書　　　　　經部四¶
　儒行集傳　　　　　　禮類三(禮記之屬/)¶
　　提要¶
　　　　(臣/)等謹案儒行集傳二卷明黄道周撰道周¶
　　　　有三易洞璣别著録是編取儒行一篇分十¶
　　　　七章上卷之目曰服行第一自立第二容貌¶
　　　　第三備豫第四近人第五特立第六剛毅第¶
　　　　七又自立章第八下卷之目曰儒仕第九憂¶
<pb:KR1d0066_WYG_000-1b>¶
　　　　思第十寛裕第十一舉賢第十二任舉第十¶
　　　　三特立獨行第十四規為第十五交友第十¶
　　　　六尊讓第十七其篇目皆道周所創然其自¶
　　　立有如此者其剛毅有如此者本經文所有較¶
　　　　之坊記表記之目近於自然又儒行篇先儒¶
　　　　譏其不純以為非孔子之言以其詞氣近於¶
　　　　矜張非中和氣象道周負氣敢言以直節清¶
　　　　徳見重一時故獨有取於此篇其所集之傳¶
<pb:KR1d0066_WYG_000-2a>¶
　　　　則雜引厯代史傳而以某某為能自立某某¶
　　　　為剛毅在上之取士執此為則定取舎之衡¶
　　　　則用人不迷於所趨故其自序云仲尼恐後¶
　　　　世不學不知先王之道存於儒者故備舉以¶
　　　　明之使後之天子循名考實知人善任為天¶
　　　　下得人此其作書之本㫖也大抵道周諸經¶
　　　　其用功最深者莫如三易洞璣易象正觀其¶
　　　　與及門朱朝瑛何瑞圓劉履丁輩往復商搉¶
<pb:KR1d0066_WYG_000-2b>¶
　　　　至再至三所謂一生精力盡在此書者也故¶
　　　　最為奥博即孝經集傳亦厯六年而成推衍¶
　　　　極為深至若禮記五篇則意不主於解經不¶
　　　　過目擊時事之非借經以抒其忠憤又一年¶
　　　　之中輯書五種亦成之太易故考証時或有¶
　　　　踈特以其為一代偉人又引君當道之心有¶
　　　　足多者故至今尚重其書焉乾隆四十四年¶
　　　　六月恭校上¶
<pb:KR1d0066_WYG_000-3a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
